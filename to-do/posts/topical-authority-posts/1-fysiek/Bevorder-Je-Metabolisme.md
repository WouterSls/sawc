# Hoe Wandelen Je Metabolisme Bevordert

Dagelijks meer energie. Klinkt een hoger energieniveau als muziek in de oren? Had je graag sneller gewicht verloren en meer moeite gehad met aankomen? Ontdek hoe je metabolisme jouw leven beïnvloedt en leer over de voordelen die wandelen erop kan hebben.

## Wat is metabolisme?

Metabolisme, of stofwisseling, staat kort gezegd voor de chemische processen in je lichaam die ervoor zorgen dat je voedsel en voedingsstoffen worden omgezet in energie.

### Snel metabolisme

Met een snel metabolisme verwerkt en verbrandt je lichaam voedsel en voedingsstoffen efficiënt. Je lichaam produceert en gebruikt dus op een efficiëntere manier energie. Dit heeft enkele voordelen, namelijk:

- Meer energie: doordat je lichaam efficiënter energie gaat produceren, heb je dus ook meer energie.
- Snellere gewichtsverandering: je lichaam verbrandt voedingsstoffen sneller.
- Meer eten: doordat je meer energie verbruikt, mag je mogelijk meer eten (link naar eetgewoonten post?).

### Traag metabolisme

Een traag metabolisme is het tegenovergestelde; je lichaam verwerkt voedsel en voedingsstoffen langzamer en minder efficiënt. Dit leidt tot nadelen vergelijkbaar met de voordelen van een snel metabolisme:

- Minder energie: je lichaam produceert minder efficiënt energie.
- Langzamere gewichtsverandering.
- Minder eten.

Maar, niet getreurd als je denkt dat je een traag metabolisme hebt. Hieronder lees je welke invloed een wandeling op je metabolisme heeft, en welke blijvende gevolgen regelmatig wandelen kan hebben!

## Wat gebeurt er met je metabolisme tijdens een wandeling?

Nu je bewust bent van de positieve voordelen van een snel metabolisme, wil je vast weten hoe wandelen je hierbij kan helpen. Ten eerste gaat je lichaam calorieën verbranden tijdens het wandelen. Calorieën zijn de energie die je lichaam nodig heeft om je spieren te laten werken. Afhankelijk van de intensiteit van je wandeling verbruik je meer of minder energie. Hoe meer calorieën je verbrandt, hoe meer energie je lichaam moet omzetten, en hoe sneller je metabolisme.

### Hoe meer moeite, hoe meer resultaat

Tijdens je wandeling kun je de snelheid van je metabolisme verhogen door sneller te wandelen, een langere wandeling te maken of een steilere helling te bewandelen. Je metabolisme verbrandt calorieën om je energieniveaus tijdens het wandelen op peil te houden. Door je persoonlijke inspanning tijdens het wandelen te verhogen, vergroot je de vraag naar energie in je lichaam, wat je metabolisme versnelt. Stevig bergopwaarts wandelen of matig wandelen gedurende een langere periode zijn dus manieren waarop je je metabolisme een boost kunt geven tijdens het wandelen.

## Welke invloed heeft regelmatig wandelen op je metabolisme?

Een wandeling heeft niet alleen tijdens de wandeling invloed op je metabolisme, maar regelmatig wandelen heeft ook blijvende voordelen voor je metabolisme!

### Basaal metabolisme

Ieder mens heeft zijn eigen uniek basaal metabolisme. Je kunt je basaal metabolisme (BMR) zien als de energie die het lichaam in rust gebruikt om de basisfuncties van het leven te laten werken (denk hierbij aan ademhaling, het reguleren van lichaamstemperatuur, enz.).

#### Bevorderen van het basaal metabolisme

Hoe kan wandelen invloed hebben op je BMR? Wel, je metabolisme is een dynamisch proces dat zich snel zal aanpassen aan de behoeften van je lichaam. Dit betekent dat wanneer je een wandelgewoonte oppikt, het basale niveau van je metabole snelheid wordt verhoogd, wat resulteert in een hoger BMR en een sneller metabolisme. Dit betekent inderdaad dat je lichaam sneller calorieën verbrandt dan voorheen!

## Conclusie

Een goed metabolisme staat dus in voor een goede werking van je lichaam als het gaat over het produceren en verwerken van energie! Door te gaan wandelen verbeter je deze werking en bezorg je je lichaam meer energie. Zo werk je stap voor stap aan een gezondere fysiek!

## Inschrijving wandelclub

Wil je nu ook meer wandelen vanwege de positieve impact die wandelen heeft op jouw metabolisme? Schrijf je dan zeker in bij onze wandelclub en werk samen met ons aan je fysieke gezondheid!
